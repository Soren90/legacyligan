---
date: 2024-09-19T11:00:59-04:00
description: "DUALS"
featured_image: "/images/prizepool_september.jpg"
tags: []
title: "PRIZEPOOL"
disable_share: true
---

#### Fina spelare förtjänar fina priser!

Hej kära legacyligister!
Det är bara två omgångar kvar av denna första säsong av legacyligan innan vi har en top8 som skall spela om riktigt fina priser. I dagsläget är det fortfarande ganska öppet för många spelare att hamna i top8. 18 potentiella poäng ligger på bordet. Så kom och spela den 26 september och 31 oktober!

Innan vi drog igång med ligan funderade vi i planeringsgruppen kring vad som skulle vara lämpliga priser. Som alla kunde läsa på hemsidan så kom vi överens om att en Tundra (revised) och två Scalding Tarn (MH2 old border) skulle det vara - kort som är användbara när man spelar Legacy helt enkelt.

Nu har vi haft det stora nöjet att välkomna så pass många spelare vid speldagarna att vi kunde skaffa fler fina priser. På sätt och vis är det en grundtanke bakom legacyligan: Att belöna de som spelar bra genom att dela ut kort som är användbara i Legacy.
Därför kan vi nu berätta att prisutdelningen i top8 kommer att gå till på följande sätt: Priserna kommer att läggas på 8 rutor. Vinnaren av slutspelet kommer att få välja priset från en ruta. Sedan får spelaren som hamnade på andra plats välja sitt pris. Efter det får spelaren som hamnade på tredje plats välja sitt pris. Så fortsätter det tills alla i top8 har fått sina priser.

De fyra dyraste priserna ser ni nedan:

{{< figure src="/images/prizepool_september.jpg" >}}
***1 Tundra, 1 Badlands, 2 Scalding Tarn, 1 Force of Will***

Ja, det är sant! Hela två dualer finns i prispotten!

**En uppdatering som visar de resterande fyra priserna för top8 kommer inom kort.** Dessa rutor innehåller inte lika dyra kort. Men även här skaffade vi priser enligt grundtanken: 

Legacyligans spelare ska få kort som spelas i Legacy. Ni kan förvänta er format staples med vår alldeles egna “treatment”.
Vi hoppas att ni är lika taggade som vi inför de sista två speldagarna i legacyligans första säsong!

Bästa hälsningar
  
legacyligan
  
 


  
*PS: Mer detaljerad information om slutspelsdagen kommer inom kort!*
